<html>
  <head>
    <title>Metaphysics</title>
    <link rel="icon" href="favicon.png" type="image/x-icon">
    <link rel="shortcut icon" href="favicon.png" type="image/x-icon">
    <meta name="description" content="There is nothing, there is everything">
    <meta name="author" content="Yifei Miao">
    <meta name="viewport" content="width=device-width, initial-scale=0.6, minimum-scale=0.5, maximum-scale=2.0, user-scalable=yes" />
    <meta property="og:title" content="Miao Boring Page" />
    <meta property="og:description" content="A Boring Page" />
    <meta property="og:type" content="website" />
    <meta http-equiv="Content-Type" content="text/html; charset=utf-8" />
    <link rel="apple-touch-icon-precomposed" sizes="57x57" href="./img/ico/icon-57.png">
    <link rel="apple-touch-icon-precomposed" sizes="72x72" href="./img/ico/icon-72.png">
    <link rel="apple-touch-icon-precomposed" sizes="114x114" href="./img/ico/icon-114.png">
    <link rel="apple-touch-icon-precomposed" sizes="144x144" href="./img/ico/icon-144.png">
    <style>
        * {
          margin: 0;
          padding: 0;
          -webkit-box-sizing: border-box;
          -moz-box-sizing: border-box;
          box-sizing: border-box;
        }
        
        body {
          padding: 0px;
          text-align: left;
          font-family: Arial,"Microsoft YaHei","微软雅黑","MicrosoftJhengHei","华文细黑","STHeiti","MingLiu";
          color: #a0a0a0;
          background: #ffffff;
        }
        
        .tabs {
          width: 100%;
          float: none;
          list-style: none;
          position: relative;
          margin: 0px 0 0 0px;
          text-align: left;
        }
        .tabs li {
          float: left;
          display: block;
        }
        .tabs input[type="radio"] {
          position: absolute;
          top: -9999px;
          left: -9999px;
        }
        .tabs label {
          display: block;
          padding-left: 20px;
          padding-right: 20px;
          padding-top: 10px;
          padding-bottom: 10px;
          /* border-radius: 2px 2px 0 0; */
          font-size: 18px;
          font-weight: normal;
          /* text-transform: uppercase; */
          background: #ffffff;
          cursor: pointer;
          position: relative;
          top: 0px;
          -webkit-transition: all 0.2s ease-in-out;
          -moz-transition: all 0.2s ease-in-out;
          -o-transition: all 0.2s ease-in-out;
          transition: all 0.2s ease-in-out;
        }
        .tabs label:hover {
          background: #e4e4e4;
        }
        .tabs .tab-content {
          z-index: 2;
          display: none;
          overflow: hidden;
          color: #000000;
          width: 100%;
          font-size: 16px;
          line-height: 20px;
          padding: 20px;
          position: absolute;
          top: 50px;
          left: 0;
          background: #ffffff;
        }
        .tabs [id^="tab"]:checked + label {
          top: 0;
          padding-left: 20px;
          padding-right: 20px;
          padding-top: 10px;
          padding-bottom: 10px;
          background: #ffffff;
          color: #000000;
        }
        .tabs [id^="tab"]:checked ~ [id^="tab-content"] {
          display: block;
        }
        </style>
</head>
<body>
    <ul class="tabs">
        <li>
        <input type="radio" name="tabs" id="tab1" checked />
        <label for="tab1">周易</label>
        <hr style="height:1px;border:none;border-top:1px solid #c5c5c5;" />
        <div id="tab-content1" class="tab-content">
        <p>
            <P style="font-size: 18;">
              六十四卦
            </P>
            <br>
            <P style="font-size: 16;color: #a0a0a0;">
              乾坤屯蒙需讼师比小畜履泰否同人大有谦豫随蛊临观噬嗑贲剥复无妄大畜颐大过坎离咸恒遁大壮晋明夷家人睽蹇解损益夬姤萃升困井革鼎震艮渐归妹丰旅巽兑涣节中孚小过既济未济
            </P>
            <br>
            <P style="font-size: 18;">
              说卦
            </P>
            <br>
            <P style="font-size: 16;color: #a0a0a0;">
              昔者圣人之作易也，幽赞于神明而生蓍，参天两地而倚数，观变于阴阳而立卦，发挥于刚柔而生爻，和顺于道德而理于义，穷理尽性，以至于命。
              <br>昔者圣人之作易也，将以顺性命之理。是以立天之道，曰阴与阳；立地之道，曰柔与刚；立人之道，曰仁与义。兼三才而两之，故易六画而成卦。分阴分阳，迭用柔刚，故易六位而成章。
              <br>天地定位，山泽通气，雷风相薄，水火不相射，八卦相错。数往者顺，知来者逆，是故易逆数也。
              <br>雷以动之，风以散之，雨以润之，日以烜之，艮以止之，兑以说之，乾以君之，坤以藏之。
              <br>帝出乎震，齐乎巽，相见乎离，致役乎坤，说言乎兑，战乎乾，劳乎坎，成言乎艮。万物出乎震，震，东方也。齐乎巽，巽，东南也，齐也者，言万物之洁齐也。离也者，明也，万物皆相见，南方之卦也，圣人南面而听天下，向明而治，盖取诸此也。坤也者，地也，万物皆致养焉，故曰致役乎坤。兑正秋也，万物之所说也，故曰说言乎兑。战乎乾，乾，西北之卦也，言阴阳相薄也。坎者水也，正北方之卦也，劳卦也，万物之所归也，故曰劳乎坎。艮，东北之卦也，万物之所成终而所成始也，故曰成言乎艮。
              <br>神也者，妙万物而为言者也。动万物者，莫疾乎雷；桡万物者，莫疾乎风；燥万物者，莫熯乎火；说万物者，莫说乎泽；润万物者，莫润乎水；终万物、始万物者，莫盛乎艮。故水火相逮，雷风不相悖，山泽通气，然后能变化，既成万物也。
              <br>乾，健也；坤，顺也； 震，动也； 巽，入也；坎，陷也；离，丽也；艮，止也；兑，说也。
              <br>乾为马，坤为牛，震为龙，巽为鸡，坎为豕，离为雉，艮为狗，兑为羊。
              <br>乾为首，坤为腹，震为足，巽为股，坎为耳，离为目，艮为手，兑为口。
              <br>乾天也，故称乎父；坤地也，故称乎母。震一索而得男，故谓之长男；巽一索而得女，故谓之长女；坎再索而得男，故谓之中男；离再索而得女，故谓之中女；艮三索而得男，故谓之少男；兑三索而得女，故谓之少女。
              <br>乾为天、为圜、为君、为父、为玉、为金、为寒、为冰、为大赤、为良马、为瘠马、为驳马、为木果。
              <br>坤为地、为母、为布、为釜、为吝啬、为均、为子母牛、为大舆、为文、为众、为柄、其于地也为黑。
              <br>震为雷、为龙、为玄黄、为敷、 为大涂、为长子、为决躁、为苍筤竹、为萑苇。 其于马也，为善鸣、为馵足，为的颡。 其于稼也，为反生。 其究为健，为蕃鲜。
              <br>巽为木、为风、为长女、为绳直、 为工、为白、为长、为高、为进退、为不果、为臭。 其于人也，为寡发、为广颡、为多白眼、为近利市三倍。其究为躁卦。
              <br>坎为水、为沟渎、为隐伏、为矫輮、为弓轮。 其于人也，为加忧、为心病、为耳痛、为血卦、为赤。 其于马也，为美脊、为亟心、为下首、为薄蹄、为曳。其于舆也，为多眚。为通、为月、为盗。其于木也，为坚多心。
              <br>离为火、为日、为电、为中女、为甲胄、为戈兵。其于人也，为大腹，为乾卦。为鳖、为蟹、为蠃、为蚌、为龟。其于木也，为科上槁。
              <br>艮为山、为径路、为小石、为门阙、为果苽、为阍寺、为指、为狗、为鼠、为黔喙之属。其于木也，为坚多节。
              <br>兑为泽、为少女、为巫、为口舌、为毁折、为附决。其于地也，刚卤。为妾、为羊。
            </P>
            <br>
            <P style="font-size: 18;">
                序卦·上
            </P>
            <br>
            <P style="font-size: 16;color: #a0a0a0;">
                有天地，然后万物生焉。盈天地之间者唯万物，故受之以《屯》。《屯》者，盈也；物之始生也。物生必蒙，故受之以《蒙》。《蒙》者，蒙也；物之稚也。物稚不可不养也，故受之以《需》。《需》者，饮食之道也。饮食必有讼，故受之以《讼》。讼必有众起，故受之以《师》。《师》者，众也。众必有所比，故受之以《比》。《比》者，比也。比必有所畜，故受之以《小畜》。物畜然后有礼，故受之以《履》。履而泰然后安，故受之以《泰》。《泰》者，通也。物不可以终通，故受之以《否》。物不可以终否，故受之以《同人》。与人同者物必归焉，故受之以《大有》。有大者不可以盈，故受之以《谦》。有大而能谦必豫，故受之以《豫》。豫必有随，故受之以《随》。以喜随人者必有事，故受之以《蛊》。《蛊》者，事也。有事而后可大，故受之以《临》。《临》者，大也。物大然后可观，故受之以《观》。可观而后有所合，故受之以《噬嗑》。嗑者，合也。物不可苟合而已，故受之以《贲》。《贲》者，饰也。致饰然后亨则尽矣，故受之以《剥》。《剥》者，剥也。物不可以终尽，剥，穷上反下，故受之以《复》。复则不妄矣，故受之以《无妄》。有无妄然后可畜，故受之以《大畜》。物畜然后可养，故受之以《颐》。《颐》者，养也。不养则不可动，故受之以《大过》。物不可以终过，故受之以《坎》。《坎》者，陷也。陷必有所丽，故受之以《离》。《离》者，丽也。
            </P>
            <br>
            <P style="font-size: 18;">
                序卦·下
            </P>
            <br>
            <P style="font-size: 16;color: #a0a0a0;">
                有天地，然后有万物；有万物，然后有男女；有男女，然后有夫妇；有夫妇，然后有父子；有父子，然后有君臣；有君臣，然后有上下；有上下，然后礼义有所错。夫妇之道，不可以不久也，故受之以《恒》。《恒》者，久也。物不可以久居其所，故受之以《遁》。《遁》者，退也。物不可以终遁，故受之以《大壮》。物不可以终壮，故受之以《晋》。《晋》者，进也。晋必有所伤，故受之以《明夷》。夷者，伤也。伤于外者必反其家，故受之以《家人》。家道穷必乖，故受之以《睽》。《睽》者，乖也。乖必有难，故受之以《蹇》。《蹇》者，难也。物不可以终难，故受之以《解》。《解》者，缓也。缓必有所失，故受之以《损》。损而不已必益，故受之以《益》。益而不已必决，故受之以《夬》。《夬》者，决也。决必有所遇，故受之以《姤》。《姤》者，遇也。物相遇而后聚，故受之以《萃》。《萃》者，聚也。聚而上者谓之升，故受之以《升》。升而不已必困，故受之以《困》。困乎上者必反下，故受之以《井》。井道不可不革，故受之以《革》。革物者莫若鼎，故受之以《鼎》。主器者莫若长子，故受之以《震》。《震》者，动也。物不可以终动，止之，故受之以《艮》。《艮》者，止也。物不可以终止，故受之以《渐》。《渐》者，进也。进必有所归，故受之以《归妹》。得其所归者必大，故受之以《丰》。《丰》者，大也。穷大者必失其所居，故受之以《旅》。旅而无所容，故受之以《巽》。《巽》者，入也。入而后说之，故受之以《兑》。《兑》者，说也。说而后散之，故受之以《涣》。《涣》者，离也。物不可以终离，故受之以《节》。节而信之，故受之以《中孚》。有信者必行之，故受之以《小过》。有过物者必济，故受之以《既济》。物不可穷也，故受之以《未济》终焉。
            </P>
            <br>
        </p>
        </div>
        </li>
        
        <li>
        <input type="radio" name="tabs" id="tab2" />
        <label for="tab2">五行干支</label>
        <hr style="height:1px;border:none;border-top:1px solid #c5c5c5;" />
        <div id="tab-content2" class="tab-content">
        <p>
          <P style="font-size: 18;">
            尚书·洪范
          </P>
          <br>
          <P style="font-size: 16;color: #a0a0a0;">
            五行：一曰水，二曰火，三曰木，四曰金，五曰土。水曰润下，火曰炎上，木曰曲直，金曰从革，土爰稼穑。润下作咸，炎上作苦，曲直作酸，从革作辛，稼穑作甘。
          </P>
          <br>
          <P style="font-size: 18;">
            相生
          </P>
          <br>
          <P style="font-size: 16;color: #a0a0a0;">
            木生火，火生土，土生金，金生水，水生木。
            <br>木生火：木干暖生火；火生土：火焚木生土；土生金：土藏矿生金；金生水：金销熔生水；水生木：水润泽生木。
          </P>
          <br>
          <P style="font-size: 18;">
            相克
          </P>
          <br>
          <P style="font-size: 16;color: #a0a0a0;">
            木生火，火生土，土生金，金生水，水生木。
            <br>刚胜柔，故金胜木；专胜散，故木胜土；实胜虚，故土胜水；众胜寡，故水胜火；精胜坚，故火胜金。
          </P>
          <br>
          <P style="font-size: 18;">
            天干
          </P>
          <br>
          <P style="font-size: 16;color: #a0a0a0;">
            天地开辟，万物浑浑，无知无识。阴阳所凭，天体始于北极之野，地形起于昆仑之虚，日月五纬俱起牵牛。四万五千年，日月五纬一轮转。天皇出焉，号曰‘防五’，兄弟十三人继相治。乘风雨，夹日月以行。定天之象，法地之仪，作干支以定日月度，共治一万八千岁。天皇被迹在柱州昆仑山下。
            <br>天皇既老，闻西南岷山有后土夫人，生子十一人，以地为姓，长曰地铿，兄弟俱少有圣德。天皇召之与语，果系不群。地铿之弟，一曰困敦，二曰赤奋若，三曰摄提格，四曰单阏，五曰执徐，六曰大荒落，七曰敦牂，八曰协洽，九曰涒滩，十曰作噩。天皇乃以己之少弟阉茂、大溯献，配于地氏之下，曰十二支，以阏达下诸弟，曰十天干。
            <br>甲言万物剖符甲而出。乙言万物生轧。丙言万物阳道之著明。丁言万物之丁壮。戊者言阴阳彰露物已成。己者言万物阴阳杀将成。庚言阴气庚万物。辛言万物之辛气方生。壬言阴阳任养于壬。癸言万物可揆度也。
          </P>
          <br>
          <P style="font-size: 18;">
            地支
          </P>
          <br>
          <P style="font-size: 16;color: #a0a0a0;">
            夫干犹木之干，强而为阳；支犹木之枝，弱而为阴。昔盘古氏明天地之道，达阴阳之变为三才。首君以天地既分之后，先有天而后有地，由是气化而人生焉，故天皇氏一姓十三人，继盘古氏以治，是曰天灵淡泊，无为而俗自化，始制干支之名，以定岁之所在。
            <br>天皇则以十兄弟为十天干，以阉茂、大洲献配入十二地支，另以十名困顿、赤奋若、摄提格、单阏、执徐、大荒落、敦牂、协洽、涒滩、作噩合为十二地支。
            <br>子孳，阳气始萌，孳生于下。丑纽，寒气自屈曲。寅演，寒土中屈曲。卯茂，日照东方，万物滋茂。辰震，万物震起而生。巳巳，阳气毕布已矣。午仵，万物丰满，阴阳交相愕而仵。未眛，日中则昃，阳向幽。申伸，万物之体皆成。酉就，万物成熟。戌灭，万物灭尽。亥核，万物收藏，皆坚核。
          </P>
        </p>
        </div>
        </li>
        <li>
            <input type="radio" name="tabs" id="tab3" />
            <label for="tab3">五运</label>
            <hr style="height:1px;border:none;border-top:1px solid #c5c5c5;" />
            <div id="tab-content2" class="tab-content">
            <p>
              <P style="font-size: 18;">
                皇帝内经·天元纪大论
              </P>
              <br>
              <P style="font-size: 16;color: #a0a0a0;">
                黄帝问曰：天有五行，御五位，以生寒暑燥湿风。人有五脏，化五气，以生喜怒思忧恐。论言五运相袭，而皆治之，终期之日，周而复始，余已知之矣。愿闻其与三阴三阳之候奈何合之。
                <br>鬼臾区稽首再拜对曰：昭乎哉问也。夫五运阴阳者，天地之道也，万物之纲纪，变化之父母，生杀之本始，神明之府也，可不通乎。
                <br>故物生谓之化，物极谓之变；阴阳不测谓之神；神用无方谓之圣。
                <br>夫变化之为用也，在天为玄，在人为道，在地为化，化生五味，道生智，玄生神。
                <br>神在天为风，在地为木；在天为热，在地为火；在天为湿，在地为土；在天为燥，在地为金；在天为寒，在地为水。故在天为气，在地成形，形气相感，而化生万物矣。
                <br>然天地者，万物之上下也。左右者，阴阳之道路也。水火者，阴阳之征兆也。金木者，生长之终始也。气有多少，形有盛衰，上下相召，而损益彰矣。
                <br>帝曰：愿闻五运之主时也如何？鬼臾区曰：五气运行，各终期日，非独主时也。
                <br>帝曰：请问其所谓也。鬼臾区曰：臣积考太始天元册，文曰：太虚寥廓②，肇基化元，万物资始，五运终天，布气真灵，揔统坤元，九星悬朗，七曜周旋。曰阴曰阳，曰柔曰刚，幽显既位，寒暑弛张，生生化化，品物咸章，臣斯十世，此之谓也。
                <br>帝曰：善。何谓气有多少，形有盛衰？鬼臾区曰：阴阳之气，各有多少，故曰三阴三阳也。形有盛衰，谓五行之治，各有太过不及③也。故其始也，有余而往，不足随之；不足而往，有余从之。知迎知随，气可与期。应天为天符，承岁为岁直，三合④为治。
                <br>帝曰：上下相召奈何？鬼臾区曰：寒暑燥湿风火，天之阴阳也，三阴三阳上奉之。木火土金水火⑤，地之阴阳也，生长化收藏下应之。
                <br>天以阳生阴长，地以阳杀阴藏。
                <br>天有阴阳，地亦有阴阳。木火土金水火，地之阴阳也，生长化收藏，故阳中有阴，阴中有阳。所以欲知天地之阴阳者，应天之气，动而不息，故五岁而右迁；应地之气，静而守位，故六期而环会。动静相召，上下相临，阴阳相错，而变由生也。
                <br>帝曰：上下周纪，其有数乎？鬼臾区曰：天以六为节，地以五为制。周天气者，六期为一备；终地纪者，五岁为一周。君火以名，相火以位。五六相合，而七百二十气为一纪，凡三十岁，千四百四十气，凡六十岁而为一周，不及太过，斯皆见矣。
                <br>帝曰：夫子之言，上终天气，下毕地纪，可谓悉矣。余愿闻而藏之，上以治民，下以治身，使百姓昭著，上下和亲，德泽下流，子孙无忧，传之后世，无有终时，可得闻乎？
                <br>鬼臾区曰：至数之机，迫迮以微，其来可见，其往可追，敬之者昌，慢之者亡，无道行私，必得夭殃。谨奉天道，请言真要。
                <br>帝曰：善言始者，必会于终，善言近者，必知其远，是则至数极而道不惑，所谓明矣。愿夫子推而次之，令有条理，简而不匮，久而不绝，易用难忘，为之纲纪。至数之要，愿尽闻之。
                <br>鬼臾区曰：昭乎哉问？明乎哉道！如鼓之应桴，响之应声也。臣闻之，甲己之岁，土运统之；乙庚之岁，金运统之；丙辛之岁，水运统之；丁壬之岁，木运统之；戊癸之岁，火运统之。
                <br>帝曰：其于三阴三阳，合之奈何？鬼臾区曰：子午之岁，上见少阴⑥；丑未之岁，上见太阴；寅申之岁，上见少阳；卯酉之岁，上见阳明；辰戌之岁，上见太阳；巳亥之岁，上见厥阴。少阴所谓标也，厥阴所谓终也。
                <br>厥阴之上，风气主之；少阴之上，热气主之；太阴之上，湿气主之；少阳之上，相火主之；阳明之上，燥气主之；太阳之上，寒气主之。所谓本也，是谓六元。
                <br>帝曰：光乎哉道，明乎哉论！请著之玉版，藏之金匮，署曰天元纪。
              </P>
              <br>
              <P style="font-size: 18;">
                淮南子·本经训
              </P>
              <br>
              <P style="font-size: 16;color: #a0a0a0;">
                太清之始也，和顺以寂漠，质真而素朴，闲静而不躁，推移而无故，在内而合乎道，出外而调于义，发动而成于文，行快而便于物。其言略而循理，其行侻而顺情，其心愉而不伪，其事素而不饰。是以不择时日，不占卦兆，不谋所始，不议所终；安则止，激则行；通体于天地，同精干阴阳；一和于四时，明照于日月，与造化者相雌雄。是以天覆以德，地载以乐；四时不失其叙，风雨不降其虐；日月淑清而扬光，五星循轨而不失其行。当此之时，玄元至汤而运照，凤麟至，蓍龟兆，甘露下，竹实满，流黄出而朱草生，机械诈伪，莫藏于心。
                <br>逮至衰世，镌山石，锲金玉，擿蚌蜃，消钢铁，而万物不滋。刳胎杀夭，麒麟不游：覆巢毁卵，凤皇不翔；钻燧取火，构木为台；焚林而田，竭泽而渔；人械不足，畜藏有余，而万物不繁兆，萌牙卵胎而不成者，处之太半矣。积壤而丘处，粪田而种谷；掘地而井饮，疏川而为利；筑城而为固，拘兽以为畜；则阴阳缪戾，四时失叙；雷霆毁折，雹霰降虐；氛雾霜雪不霁，而万物燋夭。菑榛秽，聚埒亩；芟野菼，长苗秀；草木之句萌衔华戴实而死者，不可胜数。乃至夏屋宫驾，县联房植；橑檐榱题，雕琢刻镂；乔枝菱阿，夫容芰荷；五采争胜，流漫陆离；修掞曲校，夭矫曾挠，芒繁纷挐，以相交持；公输、王尔无所错其剞劂削锯，然犹未能澹人主之欲也。是以松柏菌露夏槁，江河三川，绝而不流，夷羊在牧，飞蛩满野；天旱地坼，凤皇不下；句爪、居牙、戴角、出距之兽，于是鸷矣。民之专室蓬庐，无所归宿，冻饿饥寒，死者相枕席也。及到分山川豁谷，使有壤界；计人多少众寡，使有分数；筑城掘池，设机械险阻以为备；饰职事，制服等，异贵贱，差贤不肖，经诽誉，行赏罚，则兵革兴而分争生；民之灭抑夭隐，虐杀不辜而刑诛无罪，于是生矣。
                <br>天地之合和，阴阳之陶化万物，皆乘人气者也。是故上下离心，气乃上蒸；君臣不和，五谷不为。距日冬至四十六日，天含和而未降，地怀气而未扬，阴阳储与，呼吸浸潭，包裹风俗，斟酌殊，薄众宜，以相呕咐酝酿，而成育群生。是故春肃秋荣，冬雷夏霜，皆贼气之所生。由此观之，天地宇宙，一人之身也；六合之内，一人之制也。是故明于性者，天地不能胁也；审于符者，怪物不能惑也。故圣人者，由近知远，而万殊为一；古之人，同气于天地，与一世而优游。当此之时，无庆贺之利，刑罚之威，礼义廉耻不设，毁誉仁鄙不立，而万民莫相侵欺暴虐，犹在于混冥之中。逮至衰世，人众财寡，事力劳而养不足，于是忿争生，是以贵仁。仁鄙不齐，比周朋党，设诈谞，怀机械巧故之心，而性失矣，是以贵义。阴阳之情莫不有血气之感，男女群居杂处而无别，是以贵礼。性命之情，淫而相胁，以不得已则不和，是以贵乐。是故仁义礼乐者，可以救败，而非通治之至也。
                <br>夫仁者，所以救争也；义者，所以救失也；礼也，所以救淫也；乐者，所以救忧也。神明定于天下而心反其初，心反其初而民性善，民性善而天地阴阳从而包之，则财足而人澹矣，贪鄙忿争不得生焉。由此观之，则仁义不用矣。道德定于天下而民纯朴，则目不营于色，耳不淫于声，坐俳而歌谣，被发而浮游，虽有毛嫱、西施之色，不知说也，掉羽、武象，不知乐也，淫泆无别不生焉。由此观之，礼乐不用也。是故德衰然后仁生，行沮然后义立，和失然后声调，礼淫然后容饰。是故知神明然后知道德之不足为也，知道德然后知仁义之不足行也，知仁义然后知礼乐之不足修也。今背其本而求其末，释其要而索之于详，未可与言至也。
                <br>天地之大，可以矩表识也；星月之行，可以历推得也；雷震之声，可以鼓钟写也；风雨之变，可以音律知也。是故大可睹者，可得而量也；明可见者，可得而蔽也：声可闻者，可得而调也；色可察者，可得而别也。夫至大，天地弗能含也；至微，神明弗能领也。及至建律历，别五色，异清浊，味甘苦，则朴散而为器矣。立仁义，修礼乐，则德迁而为伪矣。及伪之生也，饰智以惊愚，设诈以巧上，天下有能持之者，有能治之者也。昔者苍颉作书，而天雨粟，鬼夜哭；伯益作井，而龙登玄云，神栖昆仑，能愈多而德愈薄矣。故周鼎著倕，使衔其指，以明大巧之不可为也。
                <br>故至人之治也，心与神处，形与性调；静而体德，动而理通；随自然之性，而缘不得已之化；洞然无为而天下自和，憺然无欲而民自朴；无机祥而民不夭，不忿争而养足；兼包海内，泽及后世，不知为之者谁何。是故生无号，死夫谥，实不聚而名不立，施者不德，受者不让，德交归焉，而莫之充忍也。故德之所总，道弗能害也，智之所不知，辩弗能解也。不言之辩，不道之道，若或通焉，谓之天府。取焉而不损，酌焉而不竭，莫知其所由出，是谓瑶光。瑶光者，资粮万物者也。
                <br>振困穷，补不足，则名生；兴利除害，伐乱禁暴，则功成。世无灾害，虽神无所施其德；上下和辑，虽贤无所立其功。昔容成氏之时，道路雁行列处，托婴儿于巢上，置余粮于亩首，虎豹可尾，虺蛇可跟，而不知其所由然。逮至尧之时，十日并出，焦禾稼，杀 草木，而民无所食。猰貐、凿齿、九婴、大风、封豨、修蛇皆为民害。尧乃使羿诛凿齿于畴华之野，杀九婴于凶水之上，缴大风于青丘之泽，上射十日而下杀猰貐，断修蛇于洞庭，禽封豨于桑林，万民皆喜，置尧以为天子。于是天下广陕险易远近始有道里。舜之时，共工振滔洪水，以薄空桑，龙门未开，吕梁未发，江淮通流，四海溟涬，民皆上丘陵，赴树木。舜乃使禹疏三江五湖，辟伊阙，民廛涧，平通沟陆，流注东海。鸿水漏，九州干，万民皆宁其性。是以称尧、舜以为圣。晚世之时，帝有桀、纣，为琁室、瑶台、象廊、玉床，纣为肉圃、酒池，燎焚天下之财，罢苦万民之力，刳谏者，剔孕妇，攘天下，虐百姓。于是汤乃以革车三百乘，伐桀于南巢，放之夏台；武王甲卒三千，破纣牧野，杀之于宣室。天下宁定，百姓和集，是以称汤、武之贤。由此观之，有贤圣之名者，必遭乱世之患也。
                <br>至人生乱世之中，含德怀道，拘无穷之智，钳口寝说，遂不言而死者众矣，然天下莫知贵其不言也。故道可道，非常道，名可名，非常名，著于竹帛，镂于金石，可传于人者，其粗也。五帝三王，殊事而同指，异路而同归。晚世学者，不知道之所一体，德之所总要，取成之迹，相与危坐而说之，鼓歌而舞之，故博学多闻而不免于惑。诗云： “不敢暴虎，不敢冯河。人知一，莫知其他。”此之谓也。
                <br>帝者体太一，王者法阴阳，霸者则四时，君者用六律。秉太一者，牢笼天地，弹压山川；含吐阴阳，伸曳四时；纪纲八极，经纬六合；覆露照导，普汜无私；蠉飞蠕动，莫不仰德而生。阴阳者，承天地之和，形万殊之体；含气化物，以成埒类；赢缩卷舒，沦于不测；终始虚满，转于无原。四时者，春生夏长，秋收冬藏；取予有节，出入有时；开阖张歙，不失其叙；喜怒刚柔，不离其理。六律者，生之与杀也，赏之与罚也，予之与夺也，非此无道也。故谨于权衡准绳，审乎轻重，足以治其境内矣。
                <br>是故体太一者，明于天地之情，通于道德之伦；聪明耀于日月，精神通于万物；动静调于阴阳，喜怒和于四时；德泽施于方外，名声传于后世。法阴阳者，德与天地参，明与日月并，精与鬼神总；戴圆履方，抱表怀绳；内能治身，外能得人；发号施令，天下莫不从风。则四时者，柔而不脆，刚而不鞼；宽而不肆，肃而不悖；优柔委从，以养群类；其德含愚而容不肖，无所私爱。用六律者，伐乱禁暴，进贤而退不肖；扶拨以为正，坏险以为平，矫枉以为直；明于禁舍开闭之道，乘时因势，以服役人心也。帝者体阴阳则侵，王者法四时则削，霸者节六律则辱，君者失准绳则废。故小而行大，则滔窕而不亲；大而行小，则狭隘而不容；贵贱不失其体，而天下治矣。
                <br>天爱其精，地爱其平，人爱其情。天之精，日月星辰雷电风雨也；地之平，水火金木土也；人之情，思虑聪明喜怒也。故闭四关，止五遁，则与道沦，是故神明藏于无形，精神反于至真，则目明而不以视，耳聪而不以听，心条达而不以思虑；委而弗为，和而弗矜；冥性命之情，而智故不得杂焉。精泄于目，则其视明；在于耳，则其听聪；留于口，则其言当；集于心，则其虑通。故闭四关则身无患，百节莫苑，莫死莫生，莫虚莫盈，是谓真人。
                <br>凡乱之所由生者，皆在流遁。流遁之所生者五。大构驾，兴宫室；延楼栈道，鸡栖井干；标株欂栌，以相支持；木巧之饰，盘纤刻俨；赢镂雕琢，诡文回波；尚游瀷淢，菱抒紾抱；芒繁乱泽，巧伪纷挐，以相摧错，此遁于木也。凿汗池之深，肆畛崖之远，来溪谷之流，饰曲崖之际，积牒旋石，以纯修碕，抑淢怒濑，以扬激波，曲拂邅迥，以像湡浯，益树莲菱，以食鳖鱼，鸿鹄粱鹔鷞，稻粱饶徐，龙舟鹢首，浮吹以娱，此遁于世也。高筑城郭，设树险阻；崇台榭之隆，侈苑囿之大，以穷要妙之望；魏阙之高，上际青云；大厦曾加，拟于昆仑；修为墙垣，甬道相连；残高增下，积土为山；接径历远，直道夷险，终日驰鹜而无迹蹈之患，此遁于土也。大钟鼎，美重器，华虫疏镂，以相缪紾；寝兕伏虎，蟠龙连组；焜昱锗眩，照耀辉煌；偃蹇寥纠、曲成文章；雕琢之饰，锻锡文铙；乍晦乍明，抑微灭瑕；霜文沈居，若簟籧篨；缠锦经宂，似数而疏，此遁于金也。煎熬焚炙，调齐和之适，以穷荆吴甘酸之变；焚林而猎，烧燎大木；鼓橐吹埵，以销铜铁；靡流坚锻，无猒足目；山无峻干，林无柘梓；燎木以为炭，燔草而为灰；野莽白素，不得其时；上掩天光，下珍地财，此遁于火也。此五者，一足以亡天下矣。
                <br>是故古者明堂之制，下之润湿弗能及，上之雾露弗能入，四方之风弗能袭；土事不文，木工不斵，金器不镂；衣无隅差之削，冠无觚蠃之理；堂大足以周旋理文，静洁足以享上帝、礼鬼神，以示民知俭节。
                <br>夫声色五味，远国珍怪，瑰异奇物，足以变心易志，摇荡精神，感动血气者，不可胜计也。夫天地之生财也，本不过五。圣人节五行，则治不荒。凡人之性，心和欲得则乐，乐斯动，动斯蹈，蹈斯荡，荡斯歌，歌斯舞，歌舞节则禽兽跳矣。人之性，心有忧丧则悲，悲则哀，哀斯愤，愤斯怒，怒斯动，动则手足不静。人之性，有侵犯则怒，怒则血充，血充则气激，气激则发怒，发怒则有所释憾矣。故钟鼓管箫，干戚羽旄，所以饰喜也。衰绖苴杖，哭踊有节，所以饰哀也。兵革羽旄，金鼓斧钺，所以饰怒也。必有其质，乃为之文。
                <br>古者圣在上，政教平，仁爱洽；上下同心，君臣辑睦；衣食有余，家给人足；父慈子孝，兄良弟顺；生者不怨，死者不恨；天下和洽，人得其愿。夫人相乐无所发贶，故圣人为之作乐以和节之。末世之政，田渔重税，关市急征，泽梁毕禁；网署无所布，来耜无所设；民力竭于谣役，财用殚于会赋；居者无食，行者无粮；老者不养，死者不葬；赘妻鬻子，以给上求，犹弗能澹；愚夫蠢妇，皆有流连之心，凄怆之志，乃使始为之撞大钟，击鸣鼓，吹竽笙，弹琴瑟，失乐之本矣。
                <br>古者上求薄而民用给，君施其德，臣尽其忠，父行其慈，子竭其孝，各致其爱，而无憾恨其间。夫三年之丧，非强而致之；听乐不乐，食旨不甘，思慕之心未能绝也。晚世风流俗败，嗜欲多，礼义废，君臣相欺，父子相疑，怨尤充胸，思心尽亡，被衰戴经，戏笑其中，虽致之三年，失丧之本也。
                <br>古者天子一畿，诸侯一同，各守其分，不得相侵。有不行王道者，暴虐万民，争地侵壤，乱政犯禁，召之不至，令之不行，禁之不止，诲之不变，乃举兵而伐之，戮其君，易其党，封其墓，类其社，卜其子孙以代之。晚世务广地侵壤，并兼无已；举不义之兵，伐无罪之国，杀不辜之民，绝先圣之后：大国出攻，小国城守；驱人之牛马，傒人之子女；毁人之宗庙，迁人之重宝；血流千里，暴骸满野，以澹贪主之欲，非兵之所为生也。
                <br>故兵者所以讨暴，非所以为暴也；乐者所以致和，非所以为淫也；丧者所以尽哀，非所以为伪也。故事亲有道矣，而爱为务；朝廷有容矣，而敬为上；处丧有礼矣，而哀为主；用兵有术矣，而义为本。本立而道行，本伤而道废。
              </P>
            </p>
            </div>
            </li>
            <li>
              <input type="radio" name="tabs" id="tab4" />
              <label for="tab4">天时</label>
              <hr style="height:1px;border:none;border-top:1px solid #c5c5c5;" />
              <div id="tab-content2" class="tab-content">
              <p>
                <P style="font-size: 18;">
                  淮南子·天文训
                </P>
                <br>
                <P style="font-size: 16;color: #a0a0a0;">
                  天地未形，冯冯翼翼，洞洞灟灟，故曰太昭。道始于虚霩，虚霩生宇宙，宇宙生气。气有涯垠，清阳者薄靡而为天，重浊者凝滞而为地。清妙之合专易，重浊之凝竭难，故天先成而地后定。天地之袭精为阴阳，阴阳之专精为四时，四时之散精为万物。积阳之热气生火，火气之精者为日；积阴之寒气为水，水气之精者为月。日月之淫为精者为星辰。天受日月星辰，地受水潦尘埃。昔者共工与颛顼争为帝，怒而触不周之山，天柱折，地维绝。天倾西北，故日月星辰移焉；地不满东南，故水潦尘埃归焉。
                  <br>天道曰圆，地道曰方；方者主幽，圆者主明。明者吐气者也，是故火曰外景；幽者含气者也，是故水曰内景。吐气者施，含气者化，是故阳施阴化。天之偏气，怒者为风；地之含气，和者为雨。阴阳相薄，感而为雷，激而为霆，乱而为雾。阳气胜则散而为雨露，阴气胜则凝而为霜雪。
                  <br>毛羽者，飞行之类也，故属于阳；介鳞者，蛰伏之类也，故属于阴。日者阳之主也，是故春夏则群兽除，日至而麋鹿解；月者阴之宗也，是以月虚而鱼脑减，月死而蠃蚌膲。火上荨，水下流，故鸟飞而高，鱼动而下。
                  <br>物类相动，本标相应。故阳燧见日，则燃而为火；方诸见月，则津而为水。虎啸而谷风至，龙举而景云属，麒麟斗而日月食，鲸鱼死而彗星出，蚕珥丝而商弦绝，贲星坠而勃海决。人主之情上通于天，故诛暴则多飘风，枉法令则多虫螟，杀不辜则国赤地，令不收则多淫雨。
                  <br>四时者，天之吏也；日月者，天之使也；星辰者，天之期也；虹霓彗星者，天之忌也。
                  <br>天有九野，九千九百九十九隅，去地五亿万里；五星、八风、二十八宿、五官、六府、紫宫、太微、轩辕、咸池、四守、天阿。
                  <br>何谓九野？中央曰钧天，其星角亢氐。东方曰苍天，其星房心尾。东北曰变天，其星箕斗牵牛。北方曰玄天，其星须女虚危营室。西北方曰幽天，其星东壁奎娄。西方曰颢天，其星胃昴毕。西南方曰朱天，其星觜巂参东井。南方曰炎天，其星舆鬼柳七星。东南方曰阳天，其星张翼轸。
                  <br>何谓五星？东方，木也，其帝太，其佐句芒，执规而治春。其神为岁星，其兽苍龙，其音角，其日甲乙。南方，火也，其帝炎帝，其佐朱明，执衡而治夏。其神为荧惑，其兽朱鸟，其音徵，其日丙丁。中央，土也，其帝黄帝，其佐后土，执绳而制四方。其神为镇星，其兽黄龙，其音宫，其日戊己。西方，金也，其帝少昊，其佐蓐收，执矩而治秋。其神为太白，其兽白虎，其音商，其日庚辛。北方，水也，其帝颛顼，其佐玄冥，执权而治冬。其神为辰星，其兽玄武，其音羽，其日壬癸。
                  <br>太阴在四仲，则岁星行三宿；太阴在四钩，则岁星行二宿。二八十六，三四十二，故十二岁而行二十八宿。日行十二分度之一，岁行三十度十六分度之七，十二岁而周。荧惑常以十月入太微，受制而出行列宿，司无道之国，为乱为贼，为疾为丧，为饥为兵。出入无常，辩变其色，时见时匿。镇星以甲寅元始建斗，岁镇行一宿。当居而弗居，其国亡土；未当居而居之，其国益地，岁熟。日行二十八分度之一，岁行十三度百一十二分度之五，二十八岁而周。太白元始，以正月建寅，与荧惑晨出东方。二百四十日而入，入百二十日而夕出西方；二百四十日而入，入三十五日而复出东方；出以辰戌，入以丑未；当出而不出，未当入而入，天下偃兵；当入而不入，当出而不出，天下兴兵。辰星正四时，常以二月春分效奎、娄，以五月下以五月夏至效东井、舆鬼，以八月秋分效角、亢，以十一月冬至效斗、牵牛。出以辰戌，入以丑未，出二旬而入，晨候之东方，夕候之西方；一时不出，其时不和；四时不出，天下大饥。
                  <br>何谓八风？距日冬至四十五日，条风至；条风至四十五日，明庶风至；明庶风至四十五日，清明风至；清明风至四十五日，景风至；景风至四十五日，凉风至；凉风至四十五日，阊阖风至；阊阖风至四十五日，不周风至;不周风至四十五日，广莫风至。条风至，则出轻系，去稽留；明庶风至，则正封疆，修田畴；清明风至，则出币帛，使诸侯；景风至，则爵有位，赏有功；凉风至，则报地德，祀四郊；阊阖风至，则收县垂，琴瑟不张；不周风至，则修宫室，缮边城；广莫风至，则闭关梁，决刑罚。
                  <br>何谓五官？东方为田，南方为司马，西方为理，北方为司空，中央为都。
                  <br>何谓六府？子午、丑未、寅申、卯酉、辰戌、巳亥是也。
                  <br>太微者，太一之庭也。紫宫者，太一之居也。轩辕者，帝妃之舍也。咸池者，水鱼之囿也。天阿者，群神之阙也。四宫者，所以为司赏罚。太微者主朱雀。紫宫执斗而左旋，日行一度，以周于天。日冬至峻狼之山，日移一度，凡行百八十二度八分度之五，而夏至牛首之山，反覆三百六十五度四分度之一而成一岁。天一元始，正月建寅，日月俱入营室五度。天一以始建七十六岁，日月复以正月入营室五度，无余分，名曰一纪。凡二十纪，一千五百二十岁大终，日月星辰复始甲寅元。日行一度而岁有奇四分度之一，故四岁而积千四百六十一日而复合故舍，八十岁而复故曰。
                  <br>子午、卯酉为二绳。丑寅、辰巳、未申、戌亥为四钩。东北为报德之维也，西南为背阳之维，东南为常羊④之维，西北为蹄通之维。
                  <br>日冬至则斗北中绳，阴气极，阳气萌，故曰冬至为德。日夏至则斗南中绳，阳气极，阴气萌，故曰夏至为刑。阴气极则北至北极，下至黄泉，故不可以凿地穿井。万物闭藏，蛰虫首穴，故曰德在室。阳气极则南至南极，上至朱天，故不可以夷丘上屋。万物蕃息，五谷兆长，故曰德在野。
                  <br>日冬至则水从之，日夏至则火从之。故五月火正而水漏，十一月水正而阴胜。阳气为火，阴气为水。水胜，故夏至湿；火胜，故冬至燥。燥故炭轻，湿故炭重。日冬至，井水盛，盆水溢，羊脱毛，麋角解，鹊始巢。八尺之修，日中而景丈三尺。日夏至而流黄泽，石精出，蝉始鸣，半夏生。蚊虻不食驹犊，鸷鸟不搏黄口。八尺之景，修径尺五寸。景修则阴气胜，景短则阳气胜。阴气胜则为水，阳气胜则为旱。
                  <br>阴阳刑德有七舍。何谓七舍？室、堂、庭、门、巷、术、野。十二月德居室三十日，先日至十五日，后日至十五日，而徙所居各三十日。德在室则刑在野，德在堂则刑在术，德在庭则刑在巷。阴阳相德，则刑德合门。八月、二月，阴阳气均，日夜分平，故曰刑德合门。德南则生，刑南则杀，故曰二月会而万物生，八月会而草木死。
                  <br>两维之间，九十一度十六分度之五而升，日行一度，十五日为一节，以生二十四时之变。斗指子则冬至，音比黄钟。加十五日指癸则小寒，音比应钟。加十五日指丑是大寒，音比无射。加十五日指报德之维，则越阴在地，故曰距日冬至四十六日而立春，阳气冻解，音比南吕。加十五日指寅则雨水，音比夷则。加十五日指甲则雷惊蛰，音比林钟。加十五日指卯中绳，放曰春分则雷行，音比蕤 宾。加十五日指乙则清明风至，音比仲吕。加十五日指辰则谷雨，音比姑洗。加十五日指常羊之维则春分尽，故曰有四十六日而立夏，大风济，者比夹钟。加十五日指已则小满，音比太蔟。加十五日指丙则芒种，音比大吕。加十五日指午则阳气极，故曰有四十六日而夏至，音比黄钟。加十五日指丁则小暑，音比大吕。加十五日指未则大暑，音比太蔟。加十五日指背阳之维则夏分尽，故曰有四十六日而立秋，凉风至，音比夹钟。加十五日指申则处暑，音比姑洗。加十五日指庚则白露降，音比仲吕。加十五日指西中绳，故曰秋分雷戒，蛰虫北乡，音比蕤宾。加十五日指辛则寒露，音比林钟。加十五日指戌则霜降，音比夷则。加十五日指蹄通之维则秋分尽，故曰有四十六日而立冬，草木毕死，音比南吕。加十五日指亥则小雪，音比无射。加十五日指壬则大雪，音比应钟。加十五日指子，故曰阳生于子，阴生于午。阳生于子，故十一月日冬至，鹊始加巢，人气钟首。阴生于午， 故五月为小刑，荠麦亭历枯，冬生草木必死。
                  <br>斗杓为小岁，正月建寅，月从开行十二辰。咸池为太岁，二月建卯，月从右行四仲，终而复始。太岁迎者辱，背者强；左者衰，右者昌。小岁东南则生，西北则杀，不可迎也，而可背也；不可左也，而可右也，其此之谓也。大时者，咸池也；小时者，月建也。天维建元，常以寅始起，右徒一岁而移，十二岁而大周天，终而复始。淮南元年冬，太一在丙子，冬至甲午，立春丙子。二阴一阳成气二；二阳一阴成气三。合气而为音，合阴而为阳，合阳而为律，故曰五音六律。音自倍而为日，律自倍而为辰，故日十而辰十二。月日行十三度七十六分度之二十六，二十九日九百四十分日之四百九十九而为月，而以十二月为岁。岁有余十日九百四十分之八百二十七，故十九岁而七闰。
                  <br>日冬至子午，夏至卯西。冬至加三日，则夏至之日也。岁迁六日，终而复始。壬午冬至，甲子受制，木用事，火烟青。七十二日，丙子受制，火用事，火烟赤。七十二日戊子受制，土用事，火烟黄。七十二日，庚子受制，金用事，火烟白。七十二日，壬子受制，水用事，火烟黑。七十二日而岁终，庚子受制。岁迁六日，以数推之，七十岁而复至甲子。
                  <br>甲子受制则行柔惠，挺群禁，开阖扇，通障塞，毋伐木。丙子受制，则举贤良，赏有功，立封侯，出货财。
                  <br>戊子受制，则养老鳏寡，行藱鬻，施恩泽。庚子受制，则缮墙垣，修城郭，审群禁，饰兵甲，儆百官，诛不法。壬子受制，则闭门闾，大搜客，断刑罚，杀当罪，息关梁，禁外徙。
                  <br>甲子气燥浊，丙子气燥阳，戊子气湿浊，庚子气燥寒，壬子气清寒。丙子干甲子，蛰虫早出，故雷早行。戊子干甲子，胎夭卵毈，鸟虫多伤。庚子干甲子，有兵。壬子干甲子，春有霜。戊子干丙子，霆。庚子干丙子，夷。壬子干丙子，雹。甲子干丙子，地动。庚子干戊子，五谷有殃。壬子干戊子，夏寒雨霜。甲子干戊子，介虫不为。丙子干戊子，大旱，苽封熯。壬子干庚子，大刚，鱼不为。甲子干庚子，草木再死再生。丙子干庚子，草木复荣。戊子干庚子，岁或存或亡。甲子干壬子，冬乃不藏。丙子干壬子，星坠。戊子干壬子，蛰虫冬出其乡。庚子干壬子，冬雷其乡。
                  <br>季春三月，丰隆乃出，以将其雨。季秋三月，地气不藏，乃收其杀，百虫蛰伏，静居闭户。青女乃出，以降霜雪，行十二时之气，以至于仲春二月之夕，乃收其藏而闭其寒。女夷鼓歌，以司天和，以长百谷禽鸟草木。孟夏之月，以熟谷禾；雄鸠长鸣，为帝候岁。是故天不发其阴，则万物不生；地不发其阳，则万物不成。天圆地方，道在中央。日为德，月为刑。月归而万物死，日至而万物生。远山则山气藏，远水则水虫蛰，远木则木叶槁，日五日不见，失其位也，圣人不与也。
                  <br>太阴元始，建于甲寅，一终而建甲戌，二终而建甲午，三终而复得甲寅之元。岁徙一辰，立春之后，得其辰而迁其所顺。前三后五，百事可举。太阴所建，蛰虫首定而处，鹊巢乡而为户。太阴在寅，朱鸟在卯，句陈在子，玄武在戌，白虎在酉，苍龙在辰。寅为建，卯为除，辰为满，巳为平，主生；午为定，未为执，主陷；申为破，主衡；酉为危，主杓；戌为成，主少德；亥为收，主大德；子为开，主太岁；丑为闭，主太阴。
                  <br>太阴在寅，岁名曰摄提格。其雄为岁星，舍斗、牵牛，以十一月与之晨出东方，东井、舆鬼为对。太阴在卯，岁名曰单阏。岁星舍须女、虚、危，以十二月与之晨出东方，柳、七星、张为对。太阴在辰，岁名曰执除，岁星舍营室、东壁，以正月与之晨出东方，翼、轸为对。太阴在巳，岁名曰大荒落。岁星舍奎、娄，以二月与之晨出东方，角、亢为对。太阴在午，岁名曰敦牂。岁星舍胃、昴、毕，以三月与之晨出东方，氐、房、心为对。太阴在未，岁名曰协洽，岁星舍觜巂、参，以四月与之晨出东方，尾、箕为对。太阴在申，岁名曰涒滩。岁星舍东井、舆鬼，以五月与之晨出东方，斗、牵牛为对。太阴在酉，岁名曰作鄂。岁星舍柳、七星、张，以六月与之晨出东方，须女、虚、危为对。太阴在戌，岁名曰阉茂。岁星舍翼、轸，以七月与之晨出东方，营室、东壁为对。太阴在亥，岁名曰大渊献。岁星舍角、亢，以八月与之晨出东方，奎、娄为对。太阴在子，岁名曰困敦。岁星舍氐、房、心，以九月与之晨出东方，胃、昴、毕为对。太阴在丑，岁名曰赤奋若，岁星舍尾、箕，以十月与之晨出东方，觜巂、参为对。太阴在甲子，刑德合东方宫。常徙所不胜，合四岁而离，离十六岁而复合。所以离者，刑不得入中宫，而徙于木。太阴所居，日为德，辰为刑；德，纲日自倍因，柔日徙所不胜。刑，水辰之木，木辰之水，金火立其处。凡徙诸神，朱鸟在太阴前一，钩陈在后三，玄武在前五，白虎在后六，虚星乘钩陈，而天地袭矣。
                </P>
              </p>
              </div>
              </li>
            <li>
              <input type="radio" name="tabs" id="tab5" />
              <label for="tab5">地理</label>
              <hr style="height:1px;border:none;border-top:1px solid #c5c5c5;" />
              <div id="tab-content2" class="tab-content">
              <p>
                <P style="font-size: 18;">
                  尚书·禹贡
                </P>
                <br>
                <P style="font-size: 16;color: #a0a0a0;">
                  禹别九州，随山浚川，任土作贡。禹敷土， 随山刊木，奠高山大川。
                  <br>冀州：既载壶口，治梁及岐。既修太原， 至于岳阳；覃怀厎绩，至于衡漳。厥土惟白壤， 厥赋惟上上错，厥田惟中中。恒、卫既従，大陆既作。鸟夷皮服，夹右碣石入于河。
                  <br>济河惟兖州。九河既道，雷夏既泽，澭、 沮会同。桑土既蚕，是降丘宅土。厥土黑坟， 厥草惟繇，厥木惟条。厥田惟中下，厥赋贞， 作十有三载乃同。厥贡漆丝，厥篚织文。浮于 济、漯，达于河。
                  <br>海岱惟青州。嵎夷既略，潍、淄其道。厥 土白坟，海滨广斥。厥田惟上下，厥赋中上。厥贡盐絺，海物惟错。岱畎丝、枲、铅、松、 怪石。莱夷作牧。厥篚檿丝。浮于汶，达于济。
                  <br>海、岱及淮惟徐州。淮、沂其乂，蒙、羽 其艺，大野既猪，东原厎平。厥土赤埴坟，草 木渐包。厥田惟上中，厥赋中中。厥贡惟土五 色，羽畎夏翟，峄阳孤桐，泗滨浮磬，淮夷蠙 珠暨鱼。厥篚玄纤、缟。浮于淮、泗，达于河。
                  <br>淮海惟扬州。彭蠡既猪，阳鸟攸居。三江既 入，震泽厎定。筱簜既敷，厥草惟夭，厥木惟乔。厥土惟涂泥。厥田唯下下，厥赋下上，上错。厥 贡惟金三品，瑶、琨筱、簜、齿、革、羽、毛惟 木。岛夷卉服。厥篚织贝，厥包桔柚，锡贡。沿 于江、海，达于淮、泗。
                  <br>荆及衡阳惟荆州。江、汉朝宗于海，九江孔 殷，沱、潜既道，云土、梦作乂。厥土惟涂泥， 厥田惟下中，厥赋上下。厥贡羽、毛、齿、革惟 金三品，杶、干、栝、柏，砺、砥、砮、丹惟菌 簵、楛，三邦底贡厥名。包匦菁茅，厥篚玄纁玑 组，九江纳锡大龟。浮于江、沱、潜、汉，逾于 洛，至于南河。
                  <br>荆河惟豫州。伊、洛、瀍、涧既入于河，荥 波既猪。导菏泽，被孟猪。厥土惟壤，下土坟垆。厥田惟中上，厥赋错上中。厥贡漆、枲，絺、纻， 厥篚纤、纩，锡贡磬错。浮于洛，达于河。
                  <br>华阳、黑水惟梁州。岷、嶓既艺，沱、潜既 道。蔡、蒙旅平，和夷厎绩。厥土青黎，厥田惟 下上，厥赋下中，三错。厥贡璆、铁、银、镂、 砮磬、熊、罴、狐、狸、织皮，西倾因桓是来， 浮于潜，逾于沔，入于渭，乱于河。
                  <br>黑水、西河惟雍州。弱水既西，泾属渭汭， 漆沮既従，沣水攸同。荆、岐既旅，终南、惇物， 至于鸟鼠。原隰厎绩，至于猪野。三危既宅，三 苗丕叙。厥土惟黄壤，厥田惟上上，厥赋中下。厥贡惟球、琳、琅玕。浮于积石，至于龙门、西 河，会于渭汭。织皮昆仑、析支、渠搜，西戎即 叙。
                  <br>导岍及岐，至于荆山，逾于河；壶口、雷首 至于太岳；厎柱、析城至于王屋；太行、恒山至 于碣石，入于海。
                  <br>西倾、朱圉、鸟鼠至于太华；熊耳、外方、 桐柏至于陪尾。
                  <br>导嶓冢，至于荆山；内方，至于大别。
                  <br>岷山之阳，至于衡山，过九江，至于敷浅原。
                  <br>导弱水，至于合黎，馀波入于流沙。
                  <br>导黑水，至于三危，入于南海。
                  <br>导河、积石，至于龙门；南至于华阴，东至 于厎柱，又东至于孟津，东过洛汭，至于大伾； 北过降水，至于大陆；又北，播为九河，同为逆 河，入于海。
                  <br>嶓冢导漾，东流为汉，又东，为沧浪之水， 过三澨，至于大别，南入于江。东，汇泽为彭蠡， 东，为北江，入于海。
                  <br>岷山导江，东别为沱，又东至于澧；过九江， 至于东陵，东迆北，会于汇；东为中江，入于海。
                  <br>导沇水，东流为济，入于河，溢为荥；东出 于陶丘北，又东至于菏，又东北，会于汶，又北， 东入于海。
                  <br>导淮自桐柏，东会于泗、沂，东入于海。
                  <br>导渭自鸟鼠同穴，东会于沣，又东会于泾， 又东过漆沮，入于河。
                  <br>导洛自熊耳，东北，会于涧、瀍；又东，会 于伊，又东北，入于河。
                  <br>九州攸同，四隩既宅，九山刊旅，九川涤源， 九泽既陂，四海会同。六府孔修，庶土交正，厎 慎财赋，咸则三壤成赋。中邦锡土、姓，祗台德 先，不距朕行。
                  <br>五百里甸服：百里赋纳总，二百里纳铚，三 百里纳秸服，四百里粟，五百里米。
                  <br>五百里侯服：百里采，二百里男邦，三百里 诸侯。
                  <br>五百里绥服：三百里揆文教，二百里奋武卫。
                  <br>五百里要服：三百里夷，二百里蔡。
                  <br>五百里荒服：三百里蛮，二百里流。
                  <br>东渐于海，西被于流沙，朔南暨声教讫于四 海。禹锡玄圭，告厥成功。
                </P>
              </p>
              </div>
            </li>
            <li>
              <input type="radio" name="tabs" id="tab6" />
              <label for="tab6">堪舆</label>
              <hr style="height:1px;border:none;border-top:1px solid #c5c5c5;" />
              <div id="tab-content2" class="tab-content">
              <p>
                <P style="font-size: 18;">
                  葬书
                </P>
                <br>
                <P style="font-size: 16;color: #a0a0a0;">
                  葬者乘生气也。 　生气即一元运行之气，在天则周流六虚，在地则发生万物。天无此则气无以资，地无此则形无以载。故磅礴乎大化，贯通乎品汇，无处无之，而无时不运也。陶促曰：先天地而长存，后天地而固有。盖亦指此云耳。且夫生气藏于地中，人不可见，惟循地之理以求之，然后能知其所在。葬者能知其所在，使枯骨得以乘之，则地理之能事毕矣。 
                  <br>五气行乎地中，发而生乎万物。 
                  <br>五气即五行之气，乃生气之别也，夫一气分而为阴阳，析而为五行，虽运于天实出于地。行则万物发生，聚则山川融结，融结者，即二五之精、妙合而凝也。 　人受体于父母，本骸得气，遗体受荫。 
                  <br>父母骸骨，为子孙这本，子孙形体，父母之枝，一气相应，由本而达枝也。考试程子曰：卜其宅兆，卜其他地之美恶也。地美则神灵安，子孙盛，若培壅其根而枝叶茂，理固然也。恶则反是。蔡季通曰：生死殊途，情气相感，自然默与之通。今寻暴骨，以生人刺血滴之而渗入，则为亲骨肉，不渗则非。气类相感有如此者。则知枯骨得荫，生人受福，其理显然，不待智者而后知也。或谓抱养既成，元非遗体，僧道嗣续，亦异所生，其何能荫之有？而不知人之心通乎气，心为气之主情通则气亦通，义绝则应本绝。故后母能荫前母子，前母亦发后母儿。其在物则萎薮螟蛉之类是也，尚何疑焉。 
                  <br>经曰：气感而应，鬼福及人。 　父母子孙，本同一气，互相感召，如受鬼福，故天下名墓，在在有之。盖真龙发迹，迢迢百里，或数十里，结为一穴。及至穴前，则峰峦矗拥，众水环绕，叠樟层层，献奇于后，龙脉抱卫，砂水贫聚。形穴既就，则山川这灵秀，造化之精英，凝结融会于其中矣。苟盗其精英，空窃其灵秀，以父母遗骨藏于融会之地，由是子孙之心寄托于此，因其心之所寄，前能与之感通，以致福于将来也。是知人心通乎气，而气通乎天。以人心之灵，合山川这灵，故降神孕秀，以钟于生息之源，而其富贵贫贱，寿夭贤愚，靡不攸系。至于形貌之娇丑，并皆肖像山川这美恶，故篙丘岳生申，尼丘孕孔，岂偶然哉！呜呼，非葬骨也，乃葬人之心也；非山川之灵，亦人心自灵耳。世有往往以遗骨弃诸水火而无祸福者，盖心与之离故也。 
                  <br>是以铜山西崩，灵钟东应。 
                  <br>汉未央宫一日无故钟自呜，东方朔日：必生铜山崩应。未几西蜀果奏铜山崩，以日摈之，正未央鸣之日也。帝问朔何以知之，对曰：铜出于山，气相感应，犹人受体于父母也。帝叹曰：物尚乐，况于人乎！昔曾子养母至孝，子出，母欲其归，则口齿指，而曾子心痛。人凡父母不安而身离待侧，则亦心痛，特常人孝心薄而不自觉耳。故知山崩钟应，亦其理也。 
                  <br>木华于春，栗芽于室。 
                  <br>此亦言一气之感召也。野人藏栗，春至，栗木华，而家藏之栗亦芽。实之去本已久，彼华此芽，盖以本性原在，得气则相感而应，亦狱父母之骨葬乘生气而子孙福旺也。夫一气磅礴于天地间，无端倪，无终穷，万物随时运化，本不自知，而受造物者亦不自知也。 
                  <br>盖生者气之聚，凝结者成骨，死而独留，故葬者反气入骨，以荫所生之法也。 
                  <br>乾父之精，坤母之血，二气感合，则精化为骨，血化为肉，复藉神气资乎其间，遂生而为人。及其死也，神气飞扬，血肉消溃，惟骨独存。而上智之士，图葬于吉地之中，以内乘生气，外假子孙思慕，一念与之吻合，则可以复其既往之神，萃其已散之气。盖神趋则气应，地灵而人杰，以无为有，借伪显真，事通阴阳，功夺造化，是为反气入骨，以荫所生之法也。 
                  <br>丘垅之骨，冈阜之支，气之所随。 
                  <br>丘垅为阴，冈阜为阳。丘言其高，骨乃山这带石者。垅高不能自立，必藉石带土而后能耸也。冈者迹也，土山为阜，言支之有毛脊者。垅之有骨，气随而行则易见，支无石，故必观者毛脊而后能辨也。然有垅而土、支而石、垅而隐、支而隆者，又全藉乎心目之巧以区别也。 
                  <br>经曰：气乘风则散，界水则止。 
                  <br>谓生气随支拢体质浒，滔滔而去，非水界则莫之能止。及其止也，必得城郭完密，前后左右环围，然后能藏风，而不致有荡散之患。经云：明堂惜水如惜血，堂里避风如避贼。可不慎哉！ 
                  <br>古人聚之使不散，行之使有止，故谓之风水。 
                  <br>高城之地，天阴自上而降，生气浮露，最怕风寒，易为荡散。如人深居密室，稍有蹿隙通风，适当肩背，便能成疾。故当求其城郭密固，使气之有聚也。平支之穴，地阳自下而升，生气沉潜，不畏风吹。[缺]出在旷野，虽八面无藏，已自不觉。或遇穴晴日朗，其温和之气自若，故不以宽旷为嫌，但瑞横水之有止，使气之不行也。此言支城之取用不同有如此。 
                  <br>风水之法，得水为土，藏风次之。 　支拢二者俱欲得水，高坡之地，或从腰落，虽无大江拦截，亦必池塘以止内气，不则运河 不稍远，而随身金鱼不可无也。傥金鱼不界，则谓之雌雄失经，虽藏风亦不可用。平支之地，虽若无蔽，但得横水拦截，何嫌宽旷。故二者皆以得水为上也。 
                  <br>经曰：外气横形，内气止生。盖言此也。 
                  <br>水流土外，谓之外气；气藏土中，谓之内气。故必得外气形横，则内之生气自然止也。此引经以结上文得水为上之意。 
                  <br>何以言之？气之盛虽流行，而其余者犹有止；虽零散，而其深者犹有聚。 　高垅之地，落势雌雄，或去或止，各有[缺]作自[缺]一地可尽其力量也。而好龙多从腰落，分布枝蔓于数十里之间，或为城郭朝乐官曜禽鬼捍门华表罗星之类，皆本身自带不可为。彼既流行，而余者非止也，但当耱其聚处，而使之不散耳。平支之龙，大山跌落平洋，四畔旷阔，其为城郭，亦不过高逾数尺而已，且去穴辽远，朝山一点，在乎云霭之表，人莫不以八风无蔽为嫌，又岂知支戏气隐，若零散而其深者犹有聚也，但得横水拦截，使之有止耳。此方支拢之气盛者如此。 　故藏于涸燥者宜深，藏于坦夷者宜浅。 
                  <br>上句方拢，下句言支。高垅之地，阴之象也，气在内，强刚而觉悟下，故言涸燥当深葬。平支之地，阳之象也，气在外，弱柔而浮上，故方坦夷当浅葬。 
                  <br>经曰：浅深得乘，风水自成。 
                  <br>高拢之葬，潜而弗彰，故深，取其沉气也；平支之葬，露而弗隐，故浅取，其浮气也。得乘者，言所葬之棺，得以乘其生气也。浅深世俗多用九星白法以定尺寸，谬也。不若只依金银炉底求之为得。 
                  <br>夫阴阳之气，噶而为风，升而且为云，降而为雨。
                  <br>凡所以位天地、育万物者，何莫非此气邪！斯盖因曰葬乘生气，故重举以申明其义。愚尝谓能生能杀，皆此气也。葬得其法，则为生气，失其道，则为杀气。如所谓加减饶借吞吐浮觉之类，并当依法而剪裁之，不致有擅杀冲刑破腮翻斗之患也。 
                  <br>夫土者气之体，有土斯有气，气者水之母，有气斯有水。 
                  <br>气本无体，假土为体，因土而知有此气也。水本无母，假气为母，因气而知有此水也。五行以天一生水。且水何从生哉？生水者金也，生金者土也。土腹藏金，无质而有其气。乾藏坤内，隐而未见，及乎生水，其兆始萌。言气为水母者，即乾金之气也。世人不究本源，但以所见者水尔，故遂以水为天地之始，盖通而未精者也。 
                  <br>经曰：土形气形，物因以生。 
                  <br>生气附形而有，依而行，万物亦莫非[缺]也。此引经结上有文有土斯有气之意。 
                  <br>未气行乎地中，其行也因地之势，其聚也因势之止。 
                  <br>气行地中，人不见，其始也则因地之势而知其行，其次也又因势之止而知其聚也。 
                  <br>葬者原其起，乘其止。 
                  <br>善葬者，必原其，起以观势，乘其止以扦穴。几言止者，乃山川融结，奇秀之所有，非明眼莫能识也。《片玉髓》云：草上露华偏在尾，花中香味总居心。其止之谓与！或谓粘穴乘其脉之尽处为止，然则盖倚撞安可以止云。不知人正恐后世不识止处，故立为四法以乘之。夫盖者止于盖，倚者止于倚也，撞粘莫不皆然，唯观义之所在，高低正侧，何往而非止乎！ 
                  <br>地势原脉，山势原骨，委蛇东西，或为南北。 
                  <br>平夷多土，陡泻多石，支之行必认土脊以为脉，城之行则求石脊以为骨。其行度之势，委蛇曲折，千变万化，本无定式，大略与丘拢之骨、冈阜之支略同。 
                  <br>千足为势，百尺为形。 
                  <br>千尺言其远，指一枝山之来势也。百尺言其近，指一穴地之成形也。 
                  <br>势来形止，是谓全气，全气之地，当葬其止。 
                  <br>原其远势之来，察其近形之止，形势既顺，则山水贵合，是为全气之地。又当求其止处而葬之，斯尽善矣。止之一字，最谓吃紧。世之葬者，不乏全气之地，但于止处则有味焉耳。夫千里来龙，五足人手，才差一指，尽废前功，纵奇峰耸拔，秀水之玄，皆不为我用矣。若得其传，知其止，则如数二三，辨黑白，人或见其莽然可左可右可移可易，而不知中间自有一定不易之法、尺寸不可迁改者。《掼》云：立穴若还裁不正，纵饶吉地也徒然。高低深浅如葬误，福变为灾起祸惩。 
                  <br>宛委自复，回环重复。 
                  <br>宛委自复，指其势而言。或顺或逆，即委蛇东西或为南北之意也。回环重复，以其形而论。层拱叠绕，即朝海拱辰之义也。全气[[ 地，其融结之情如此。 
                  <br>若踞而候也。 　如人踞然不动，而有所待然。 　若揽而有也。 　如贵人端坐，器具华陈，揽之而有余。 
                  <br>欲进而却，欲止而深。 
                  <br>上句言拥卫之山须得趋揖朝拱，不欲其口逼冲突而不逊也。下句言潴蓄之水必得止聚渊澄，不欲其陡泻反背而无情也。 
                  <br>来积止聚，冲阳和阴。 
                  <br>来山凝结，其气积而不散；止水融会，其情聚而不流。斯乃阴阳交济，山水冲和也。 
                  <br>土高水深，郁草茂林。 
                  <br>水深沉则土壤高厚，气冲和则草木茂昌。程子曰：易谓地之美？土色光润，草木茂盛，乃其验也。 
                  <br>贵若千乘，富如万金。 　气像尊严，若千乘之贵；拥簇繁伙，犹万金之富。 　经曰：形止气蓄，化生万物，为上地也。 　堂局完密，形穴止聚，则生气藏蓄于中矣。善葬者因其聚而乘之，则可以福见，在昌后裔。如万物由此气而成，化育之功，故为上地。 　地贵平夷，土贵有支。 
                  <br>支龙贵平坦夷旷，为得支之正体。而土中复有支之纹理，平缓恰软，不急不燥，则表里相应。然却有支体而得城之情性者，直如掷抢，急如绷线，谓之倒火硬木，此阳中含阴也，法当避杀，粘唇架折而葬。刻氏所谓直急则避，辐而凑檐是也。阳者为弱，本宜凑入，奈何性急，要缩下一二足，缓其急性，苟执支法插之则凶。此支龙之至难体认者，故景纯谓支龙之辨，盖言此也。 
                  <br>支之所起，气随而始；支所终，气随以钟。 
                  <br>此言平支行度体段，原其始则气势随之而行，乘其止则气脉因之而钟，观势察脉，则可以知其气之融结矣。 
                  <br>观支之法，隐隐隆隆，微妙玄通，吉在其中。 
                  <br>隐隐，有中之无也；隆隆，微妙玄通，吉在其中。其体段若盏中之酥，云中之雁，灰中线路，草蛇踪，生气行乎其间，微妙隐伏而难见，然其吉则无以加矣。 　经日：地有吉气，土随而起；支有止气，水随而比。势顺形动，回复始终，法葬其中，永吉无凶。 
                  <br>引经以明上文支龙行度，言平夷之地，微露毛脊，圆者如浮沤，如星，如珠，方者如箱，如印，长者如玉尺，如芦鞭，曲者如几如带，方圆大小不等者如龟鱼蛙蛤，是皆地之吉气涌起，故土亦随之而凸起。及其止也，则如鸡窠旋螺之状，言形止脉尽而一水交度也。高水一寸，便可言山，低土一寸，使可言水，此支气之止，与水朋比而相为体用者也。势顺形动者，龙势顺伏而不反逆，局形活动而多盘旋，砂水钩夹，回环重复，首尾无蔽，始终有情，依法自可扦穴。 
                  <br>山者势险而有也，法葬其所会。 　山言拢也，势虽险峻，而其中复有不险之穴，但当求其止聚融会处而葬之，则善矣。盖高拢之地，来势高大，落势雄壮，结势亦且[缺]急此[缺]之[缺]也，却有一等以陇为体而得支之情性者，大山翔舞垂下，及至平地，变为支体，谓之下山水，此阴中含职也。若不识粘葬山麓，莫不以前拖平地为璞褥，岂知其势未往，两边界水随脉而行，平平隐伏，直至堂心，其脉始尽。《天宝经》曰：凡认脉情看住绝，水若行时脉不歇。歇时须有小明堂，气止水交方是穴。后面要金气可乘，前头要合水可汇。若还凿脑而凿胸，凑急伤龙匪融结。此定穴之密语也，故当求其砂水会处，枕流而葬。阴者为强，固当缩下，奈何性缓，要插上七八寸，急其缓性，名为凑交斗煞，刘氏所谓摆缓，则入据而凑肤是也。苟执法扦之，则主败绝，此爻高陇之至难体认者。 
                  <br>乘者其来。 
                  <br>言生气之所从来，因其来而知其止，故葬者得以乘之，不使有分寸之违也。脉不离棺，棺不离脉，棺脉相就，剥花接木，法当就化生脑上，循脉看下，详认鸡迹蟹眼三文名字交牙滴断，或分十字，或不分十字，看他阴阳配与不配，用人强弱顺逆急缓生死浮沉虚实，以定加减饶借。内接生气，处扬秽气，内外符合，前后无蔽，始为真穴，一有不顺，即花假矣，此乘生气之要诀也。下言乘金穴土义同。 
                  <br>审其所废 　谓入首废坏，真伪莫辨，故不得不详加审察也。夫天真未丧，则定穴易为力，但乘其来，即知其止。却有一等不幸为牛关践踏，上破下崩，岁久年深，或种作开垦，或前人谬扦其旁围墙拜坛，不无晦蚀，或曾为居基，益低损高，或田家取土，锄掘贼，而大八字与金鱼不可得而移易，但要龙真局正，水净砂明，当取前后左右四应，证之心目，相度酌量开井，无不得矣。盖夫一气化行支拢，随气而成形质，今既废坏莫辨，故必于废中审之，则凡所谓阴阳刚柔急缓生死浮沉虚实之理，无不了然。既得其理，则倒杖之法亦因之而定焉。 
                  <br>择其所相。 
                  <br>谓择其所相辅于我者。法当于小八字下看两肩暗翊，肩高肩低，以分阴阳作用，次视三分三合，崎急平缓，以别顺逆饶减速。尽观蝉翊之砂，虾须之水，以定葬口界限，是皆左右之所相。苟失其道，则有破肋翻斗、伤龙伤穴、伪浅伤深之患，故不得不详加审择也。下篇言相水印木义同。 
                  <br>避其所害。 
                  <br>谓避去死气，以求生气也。盖穴中之气，有刑有德，裁剪得法，则为生气，一失其道，则为死气，故不得不审而避之/何以言之？避死挨生是也。如阳脉落穴，以阴为生，阳为死。阴脉落穴，以阳为生，长为死。脉来边厚边薄，以薄为生，厚为死。双脉一长一短，以短为生，长为死。一大一小，以小为生，大为死。经秀嫩光净圆厚涌动为生，枯老臃肿破碎直硬为死。又或砂水之间，反坑斜飞，直撞刺射，皆为形煞。横过之山如枪如刀尖利，顺水可收拾为用者用之，可避去者避之，此则以眼前之所见者而论之也。又程子谓五患，刘氏谓四恶，皆在所当避也。 
                  <br>祸福不旋日。经曰：葬山之法若呼吸，中言应速也。 　祸福之感召，捷于影响，能乘能审，能择能避，随其所感，否则为凶应矣。大要在分别阴阳以为先务。有纯阴纯阳，边阴边阳，上阳下阴，上阴下阳，阴交阳半，阳交阴半，强阳弱阴，老阳嫩阴，各有作法阴来则阳受，阳来则阴作，或入搪而斗口而凑檐。又有阳嘘阴吸这不同，顺中取逆，逆中取顺，情有盖粘，则正口顺作，情在倚撞，则架折逆受。假若阴脉落穴，放棺饶过阳达，借阳气一嘘，其气方生。阳脉落穴，放棺饶过阴边，借阴气一吸，其气方成。所谓阳一嘘而万物生，阴一吸而万物成是也。苟不识裁剪放迭之法，当嘘而吸，当吸而嘘，宜顺而逆，宜逆而顺，及夫左右吐深浅不知其诀，不能避杀挨生，则生变为杀气，纵使高下无差，左右适宜，浅深合度，犹且不免于祸，况未当于理者乎！古歌日：若还差一指，如隔万重山。艮有以也。 
                  <br>山之不可葬者五：气以生和，而童山不可葬也。 　土色光润，草木茂盛，为地之美。今童山粗顽，土脉枯槁，无发生冲和之气，故不可葬。却又有一等山石，文理湿润，光如卵壳，草木不可立根，自然、不产，开井而得五色土穴者，是又不可以童而弃也。 
                  <br>气因形来，而断山不可葬也。 
                  <br>夫土者气之体，有土斯有气。山既凿断，则生气隔绝，不相接续，故不可葬。《青华秘髓》云：一息不来身是壳。亦是此意。然与自然跌断者则又不相侔矣。 
                  <br>气因土行，而石山不可葬也。 
                  <br>高垄之地，何莫非石，所谓山势原骨，骨即石也，石山行度，有何不可，惟融结之处不宜有石耳。夫石之当14、者，焦硬而顽，麻燥而苏，或不受锄掘，火焰飞扬，肃煞之气，含烟带黑，为凶也。其余纵使有石，但使体质脆嫩，文理湿润，颜色鲜明，则无不吉矣。又有厅形怪穴隐于石间者，四畔皆石，于其中有土穴，取去土尽，始可容棺。又有顽石凿开而下有土穴，皆可入选，是未可以石为嫌也。 　气以势止，而过山不可葬也。 　此言横龙滔滔竟去，挽之不住，两边略有垂下，不过挠掉而已。气因势而止，穴因形而结，过山无情，其势未止，其形未往，故不可葬。却又有一等横龙滴落，正龙腰落，及夫斩关为穴者，不同也。 
                  <br>气以龙会，而独山不可葬也。 
                  <br>支龙行度，兄弟同完，雌雄并出，及其止也，城郭完密，众山贵集，方成吉穴。彼单山独龙，孤露无情，故不可葬。却又有一等支龙不生手足，一起一伏，金水行度，跌露平洋，两边借外卫送为养荫，及其止也，雌雄交度，大江拱朝或横拦，外阳远接，在乎缀纱之间，纵有阴砂，仅高一步，此又不可以孤露而弃之地。何以言之？盖得水为上，藏风次之，所以为贵也。 
                  <br>经曰：童断石过独，生新凶而消已福。
                  <br>此复证五凶之不可用也，凡此是无所[缺]适足腐骨烂棺而已，主退败少亡痨疾，久则归于歇灭，可不慎哉！ 
                  <br>上地之山，若伏若连，其原自天。 
                  <br>此言上地龙之行度体段也，大顿小伏，藕断丝连，谓之脱卸。夫大地千百里，行龙其何可穷乎，故远若自天而来也。 
                  <br>若水之波。
                  <br>此言隐藏伏于平洋大圾之间，一望渺无涯际，层层级级，若江而之水，微风荡漾，则有轻波细纹，谓之行地水。微妙玄通，吉在其中矣。 
                  <br>若马之驰。 
                  <br>原其起，若马之奔腾，将欲止，如马之及厩。 
                  <br>其来若奔。 
                  <br>其来也，奔驰迅速，如使者之告捷。
                  <br>其止若尸。其止也，若尸居不动，无复在去意，若怀万宝而燕息。 
                  <br>众山朝揖，万水翕聚，
                  <br>如贵人燕安休息珍[缺]，富如万金，若揽而有也。 
                  <br>若肯万善而洁齐。 
                  <br>明堂宽绰，池湖绦绕，左右前后眼界不空，若贵人坐定，珍撰毕陈食前方丈也。 
                  <br>若口之鼓。 
                  <br>口乃无底囊，今煅者引风之具即者其类也，才经鼓动，其气即盛，吉纳气之满也。 
                  <br>若器之贮。 
                  <br>如器之盛物，满而溢 ，言气之止聚也。 
                  <br>若龙若弯，或腾或盘。 
                  <br>若龙之般旋，蛮之飞腾，言其活动有皖蜒翔舞之体段，无破碎死蠢之形状。 
                  <br>禽伏兽蹲，若万乘之尊也。 
                  <br>来势如虎出深林，自幽而渐显气象，蹲踞而雄壮；止势如鹰落平砂，自高而渐低，情意俯伏而驯顺，气象尊严，拥护绵密，若万乘之尊也。 
                  <br>无光发新。 
                  <br>眼界轩豁，气象爽丽，神情性悦，一部精神，悉皆收摄而纳诸扩中，然而至理微纱，未易窥测，要令目击道存，心领意会，非文字之可传，口舌之可语也。《中庸》曰：人莫饮食，鲜能知未也。 　朝海拱辰。 
                  <br>如万水之朝宗，众星之拱极，枝斗之护花朵，廊论著之副厅堂，非有使之然者，乃一气感召，有如是之翁合也。《易》云：水流湿，火就燥，云从龙，风从虎，圣人作而万物睹。其斯之谓与！ 
                  <br>龙虎抱卫，主客相迎。 　几真龙落处，左回右抱，前朝后拥，所以成其形局也。未有吉穴而无吉。案：若龙虎抱卫而主客不相应，则为花假无疑。 　四势朝明，五害不亲。 
                  <br>四势即龙、虎、主、客也，贵乎趋揖朝拱，端正严而不刺侧，明净而不模糊。情势如此，乌有不吉？更欲不亲五害。五害者，童、断、石、独、过也。 
                  <br>十一不具，是谓其次。 
                  <br>此特指上地而言。十中有一t缺1]泥以为说，则世间无全地矣，非概论也。 
                  <br>海眼曰：篇中形势二字，义已了然，可见势在龙，而形在局，非俗人之所谓喝形也。奈何卑鄙之说，易惑人心，须至捆蔽，以论传论，以肓诱肓，无益反害，莫此为甚。总之道理原性广大精微，古圣先贤原为格物致知穷理尽性大学问，今人只作笼利想，故不得不以术行耳。匪直今人之术不及古人，今人之用心先不及古人之存心矣，奈何！
                </P>
                <br>
                <P style="font-size: 18;">
                  淮南子·本经训
                </P>
                <br>
                <P style="font-size: 16;color: #a0a0a0;">
                  太清之始也，和顺以寂漠，质真而素朴，闲静而不躁，推移而无故，在内而合乎道，出外而调于义，发动而成于文，行快而便于物。其言略而循理，其行侻而顺情，其心愉而不伪，其事素而不饰。是以不择时日，不占卦兆，不谋所始，不议所终；安则止，激则行；通体于天地，同精干阴阳；一和于四时，明照于日月，与造化者相雌雄。是以天覆以德，地载以乐；四时不失其叙，风雨不降其虐；日月淑清而扬光，五星循轨而不失其行。当此之时，玄元至汤而运照，凤麟至，蓍龟兆，甘露下，竹实满，流黄出而朱草生，机械诈伪，莫藏于心。
                  <br>逮至衰世，镌山石，锲金玉，擿蚌蜃，消钢铁，而万物不滋。刳胎杀夭，麒麟不游：覆巢毁卵，凤皇不翔；钻燧取火，构木为台；焚林而田，竭泽而渔；人械不足，畜藏有余，而万物不繁兆，萌牙卵胎而不成者，处之太半矣。积壤而丘处，粪田而种谷；掘地而井饮，疏川而为利；筑城而为固，拘兽以为畜；则阴阳缪戾，四时失叙；雷霆毁折，雹霰降虐；氛雾霜雪不霁，而万物燋夭。菑榛秽，聚埒亩；芟野菼，长苗秀；草木之句萌衔华戴实而死者，不可胜数。乃至夏屋宫驾，县联房植；橑檐榱题，雕琢刻镂；乔枝菱阿，夫容芰荷；五采争胜，流漫陆离；修掞曲校，夭矫曾挠，芒繁纷挐，以相交持；公输、王尔无所错其剞劂削锯，然犹未能澹人主之欲也。是以松柏菌露夏槁，江河三川，绝而不流，夷羊在牧，飞蛩满野；天旱地坼，凤皇不下；句爪、居牙、戴角、出距之兽，于是鸷矣。民之专室蓬庐，无所归宿，冻饿饥寒，死者相枕席也。及到分山川豁谷，使有壤界；计人多少众寡，使有分数；筑城掘池，设机械险阻以为备；饰职事，制服等，异贵贱，差贤不肖，经诽誉，行赏罚，则兵革兴而分争生；民之灭抑夭隐，虐杀不辜而刑诛无罪，于是生矣。
                  <br>天地之合和，阴阳之陶化万物，皆乘人气者也。是故上下离心，气乃上蒸；君臣不和，五谷不为。距日冬至四十六日，天含和而未降，地怀气而未扬，阴阳储与，呼吸浸潭，包裹风俗，斟酌殊，薄众宜，以相呕咐酝酿，而成育群生。是故春肃秋荣，冬雷夏霜，皆贼气之所生。由此观之，天地宇宙，一人之身也；六合之内，一人之制也。是故明于性者，天地不能胁也；审于符者，怪物不能惑也。故圣人者，由近知远，而万殊为一；古之人，同气于天地，与一世而优游。当此之时，无庆贺之利，刑罚之威，礼义廉耻不设，毁誉仁鄙不立，而万民莫相侵欺暴虐，犹在于混冥之中。逮至衰世，人众财寡，事力劳而养不足，于是忿争生，是以贵仁。仁鄙不齐，比周朋党，设诈谞，怀机械巧故之心，而性失矣，是以贵义。阴阳之情莫不有血气之感，男女群居杂处而无别，是以贵礼。性命之情，淫而相胁，以不得已则不和，是以贵乐。是故仁义礼乐者，可以救败，而非通治之至也。
                  <br>夫仁者，所以救争也；义者，所以救失也；礼也，所以救淫也；乐者，所以救忧也。神明定于天下而心反其初，心反其初而民性善，民性善而天地阴阳从而包之，则财足而人澹矣，贪鄙忿争不得生焉。由此观之，则仁义不用矣。道德定于天下而民纯朴，则目不营于色，耳不淫于声，坐俳而歌谣，被发而浮游，虽有毛嫱、西施之色，不知说也，掉羽、武象，不知乐也，淫泆无别不生焉。由此观之，礼乐不用也。是故德衰然后仁生，行沮然后义立，和失然后声调，礼淫然后容饰。是故知神明然后知道德之不足为也，知道德然后知仁义之不足行也，知仁义然后知礼乐之不足修也。今背其本而求其末，释其要而索之于详，未可与言至也。
                  <br>天地之大，可以矩表识也；星月之行，可以历推得也；雷震之声，可以鼓钟写也；风雨之变，可以音律知也。是故大可睹者，可得而量也；明可见者，可得而蔽也：声可闻者，可得而调也；色可察者，可得而别也。夫至大，天地弗能含也；至微，神明弗能领也。及至建律历，别五色，异清浊，味甘苦，则朴散而为器矣。立仁义，修礼乐，则德迁而为伪矣。及伪之生也，饰智以惊愚，设诈以巧上，天下有能持之者，有能治之者也。昔者苍颉作书，而天雨粟，鬼夜哭；伯益作井，而龙登玄云，神栖昆仑，能愈多而德愈薄矣。故周鼎著倕，使衔其指，以明大巧之不可为也。
                  <br>故至人之治也，心与神处，形与性调；静而体德，动而理通；随自然之性，而缘不得已之化；洞然无为而天下自和，憺然无欲而民自朴；无机祥而民不夭，不忿争而养足；兼包海内，泽及后世，不知为之者谁何。是故生无号，死夫谥，实不聚而名不立，施者不德，受者不让，德交归焉，而莫之充忍也。故德之所总，道弗能害也，智之所不知，辩弗能解也。不言之辩，不道之道，若或通焉，谓之天府。取焉而不损，酌焉而不竭，莫知其所由出，是谓瑶光。瑶光者，资粮万物者也。
                  <br>振困穷，补不足，则名生；兴利除害，伐乱禁暴，则功成。世无灾害，虽神无所施其德；上下和辑，虽贤无所立其功。昔容成氏之时，道路雁行列处，托婴儿于巢上，置余粮于亩首，虎豹可尾，虺蛇可跟，而不知其所由然。逮至尧之时，十日并出，焦禾稼，杀 草木，而民无所食。猰貐、凿齿、九婴、大风、封豨、修蛇皆为民害。尧乃使羿诛凿齿于畴华之野，杀九婴于凶水之上，缴大风于青丘之泽，上射十日而下杀猰貐，断修蛇于洞庭，禽封豨于桑林，万民皆喜，置尧以为天子。于是天下广陕险易远近始有道里。舜之时，共工振滔洪水，以薄空桑，龙门未开，吕梁未发，江淮通流，四海溟涬，民皆上丘陵，赴树木。舜乃使禹疏三江五湖，辟伊阙，民廛涧，平通沟陆，流注东海。鸿水漏，九州干，万民皆宁其性。是以称尧、舜以为圣。晚世之时，帝有桀、纣，为琁室、瑶台、象廊、玉床，纣为肉圃、酒池，燎焚天下之财，罢苦万民之力，刳谏者，剔孕妇，攘天下，虐百姓。于是汤乃以革车三百乘，伐桀于南巢，放之夏台；武王甲卒三千，破纣牧野，杀之于宣室。天下宁定，百姓和集，是以称汤、武之贤。由此观之，有贤圣之名者，必遭乱世之患也。
                  <br>至人生乱世之中，含德怀道，拘无穷之智，钳口寝说，遂不言而死者众矣，然天下莫知贵其不言也。故道可道，非常道，名可名，非常名，著于竹帛，镂于金石，可传于人者，其粗也。五帝三王，殊事而同指，异路而同归。晚世学者，不知道之所一体，德之所总要，取成之迹，相与危坐而说之，鼓歌而舞之，故博学多闻而不免于惑。诗云： “不敢暴虎，不敢冯河。人知一，莫知其他。”此之谓也。
                  <br>帝者体太一，王者法阴阳，霸者则四时，君者用六律。秉太一者，牢笼天地，弹压山川；含吐阴阳，伸曳四时；纪纲八极，经纬六合；覆露照导，普汜无私；蠉飞蠕动，莫不仰德而生。阴阳者，承天地之和，形万殊之体；含气化物，以成埒类；赢缩卷舒，沦于不测；终始虚满，转于无原。四时者，春生夏长，秋收冬藏；取予有节，出入有时；开阖张歙，不失其叙；喜怒刚柔，不离其理。六律者，生之与杀也，赏之与罚也，予之与夺也，非此无道也。故谨于权衡准绳，审乎轻重，足以治其境内矣。
                  <br>是故体太一者，明于天地之情，通于道德之伦；聪明耀于日月，精神通于万物；动静调于阴阳，喜怒和于四时；德泽施于方外，名声传于后世。法阴阳者，德与天地参，明与日月并，精与鬼神总；戴圆履方，抱表怀绳；内能治身，外能得人；发号施令，天下莫不从风。则四时者，柔而不脆，刚而不鞼；宽而不肆，肃而不悖；优柔委从，以养群类；其德含愚而容不肖，无所私爱。用六律者，伐乱禁暴，进贤而退不肖；扶拨以为正，坏险以为平，矫枉以为直；明于禁舍开闭之道，乘时因势，以服役人心也。帝者体阴阳则侵，王者法四时则削，霸者节六律则辱，君者失准绳则废。故小而行大，则滔窕而不亲；大而行小，则狭隘而不容；贵贱不失其体，而天下治矣。
                  <br>天爱其精，地爱其平，人爱其情。天之精，日月星辰雷电风雨也；地之平，水火金木土也；人之情，思虑聪明喜怒也。故闭四关，止五遁，则与道沦，是故神明藏于无形，精神反于至真，则目明而不以视，耳聪而不以听，心条达而不以思虑；委而弗为，和而弗矜；冥性命之情，而智故不得杂焉。精泄于目，则其视明；在于耳，则其听聪；留于口，则其言当；集于心，则其虑通。故闭四关则身无患，百节莫苑，莫死莫生，莫虚莫盈，是谓真人。
                  <br>凡乱之所由生者，皆在流遁。流遁之所生者五。大构驾，兴宫室；延楼栈道，鸡栖井干；标株欂栌，以相支持；木巧之饰，盘纤刻俨；赢镂雕琢，诡文回波；尚游瀷淢，菱抒紾抱；芒繁乱泽，巧伪纷挐，以相摧错，此遁于木也。凿汗池之深，肆畛崖之远，来溪谷之流，饰曲崖之际，积牒旋石，以纯修碕，抑淢怒濑，以扬激波，曲拂邅迥，以像湡浯，益树莲菱，以食鳖鱼，鸿鹄粱鹔鷞，稻粱饶徐，龙舟鹢首，浮吹以娱，此遁于世也。高筑城郭，设树险阻；崇台榭之隆，侈苑囿之大，以穷要妙之望；魏阙之高，上际青云；大厦曾加，拟于昆仑；修为墙垣，甬道相连；残高增下，积土为山；接径历远，直道夷险，终日驰鹜而无迹蹈之患，此遁于土也。大钟鼎，美重器，华虫疏镂，以相缪紾；寝兕伏虎，蟠龙连组；焜昱锗眩，照耀辉煌；偃蹇寥纠、曲成文章；雕琢之饰，锻锡文铙；乍晦乍明，抑微灭瑕；霜文沈居，若簟籧篨；缠锦经宂，似数而疏，此遁于金也。煎熬焚炙，调齐和之适，以穷荆吴甘酸之变；焚林而猎，烧燎大木；鼓橐吹埵，以销铜铁；靡流坚锻，无猒足目；山无峻干，林无柘梓；燎木以为炭，燔草而为灰；野莽白素，不得其时；上掩天光，下珍地财，此遁于火也。此五者，一足以亡天下矣。
                  <br>是故古者明堂之制，下之润湿弗能及，上之雾露弗能入，四方之风弗能袭；土事不文，木工不斵，金器不镂；衣无隅差之削，冠无觚蠃之理；堂大足以周旋理文，静洁足以享上帝、礼鬼神，以示民知俭节。
                  <br>夫声色五味，远国珍怪，瑰异奇物，足以变心易志，摇荡精神，感动血气者，不可胜计也。夫天地之生财也，本不过五。圣人节五行，则治不荒。凡人之性，心和欲得则乐，乐斯动，动斯蹈，蹈斯荡，荡斯歌，歌斯舞，歌舞节则禽兽跳矣。人之性，心有忧丧则悲，悲则哀，哀斯愤，愤斯怒，怒斯动，动则手足不静。人之性，有侵犯则怒，怒则血充，血充则气激，气激则发怒，发怒则有所释憾矣。故钟鼓管箫，干戚羽旄，所以饰喜也。衰绖苴杖，哭踊有节，所以饰哀也。兵革羽旄，金鼓斧钺，所以饰怒也。必有其质，乃为之文。
                  <br>古者圣在上，政教平，仁爱洽；上下同心，君臣辑睦；衣食有余，家给人足；父慈子孝，兄良弟顺；生者不怨，死者不恨；天下和洽，人得其愿。夫人相乐无所发贶，故圣人为之作乐以和节之。末世之政，田渔重税，关市急征，泽梁毕禁；网署无所布，来耜无所设；民力竭于谣役，财用殚于会赋；居者无食，行者无粮；老者不养，死者不葬；赘妻鬻子，以给上求，犹弗能澹；愚夫蠢妇，皆有流连之心，凄怆之志，乃使始为之撞大钟，击鸣鼓，吹竽笙，弹琴瑟，失乐之本矣。
                  <br>古者上求薄而民用给，君施其德，臣尽其忠，父行其慈，子竭其孝，各致其爱，而无憾恨其间。夫三年之丧，非强而致之；听乐不乐，食旨不甘，思慕之心未能绝也。晚世风流俗败，嗜欲多，礼义废，君臣相欺，父子相疑，怨尤充胸，思心尽亡，被衰戴经，戏笑其中，虽致之三年，失丧之本也。
                  <br>古者天子一畿，诸侯一同，各守其分，不得相侵。有不行王道者，暴虐万民，争地侵壤，乱政犯禁，召之不至，令之不行，禁之不止，诲之不变，乃举兵而伐之，戮其君，易其党，封其墓，类其社，卜其子孙以代之。晚世务广地侵壤，并兼无已；举不义之兵，伐无罪之国，杀不辜之民，绝先圣之后：大国出攻，小国城守；驱人之牛马，傒人之子女；毁人之宗庙，迁人之重宝；血流千里，暴骸满野，以澹贪主之欲，非兵之所为生也。
                  <br>故兵者所以讨暴，非所以为暴也；乐者所以致和，非所以为淫也；丧者所以尽哀，非所以为伪也。故事亲有道矣，而爱为务；朝廷有容矣，而敬为上；处丧有礼矣，而哀为主；用兵有术矣，而义为本。本立而道行，本伤而道废。
                </P>
              </p>
              </div>
              </li>
        </ul>
</body>
</html>
